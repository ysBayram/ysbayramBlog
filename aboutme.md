---
layout: page
title: Hakkımda
---

Bu yazının ilk paragrafı çok samimi bir dil ile hikaye tadında ve profesyonellikten çok uzak detaylar içermektedir. "Kariyer" içerikli inceleme için bu sayfa da iseniz ikinci paragraftan okumaya başlamanızı tavsiye ederim.

Bendeniz , 90'lı yıllarda Atari 2600 ile tanıştığı oyunların nasıl üretildiği fikri aklına düşmüş, meraklı bir bilgisayar severim. 1997 yılında bilgisayarla tanışıklığımız siyah ekran (Ms-DOS) üzerinde çalışan PW(Print-Write) programı ile oldu. Biraz fazla merak ve tüm imkanları zorlama ile ilk programımı(telefon rehberi) 2000 yılında QBasic diliyle yazdım. Bu ilgi alaka beni tanıdıklarım arasında bilgisayarcı başı durumuna getirdi. 2005 yılına kadar tanıdıkların bilgisayarını formatlayan kuran içini açan kurcalayan satın almasında tavsiyelerde bulunan biri iken artık harçlığı çıkaran birine dönüştürdü. Artık internet kafeler kurup bilgisayar ihtiyacımı limitsiz bir şekilde karşılayacak duruma gelmiştim bu bazı geceler kafelerde sabahlamalara ve aile ile sürtüşmelere sebep olsa da virüs girmişti bir kere. Tam bu zamanlarda babam esnaf tanıdıkları arasında bildiği bilgisayarcıya çırak olarak vermek istediği bir olayıda belirtmek isterim;  Babamın ve esnaf abinin bulunduğu ortama acil kodu ile çağırılıyorum ve giriş yaptığım anda "Abi bu çocuk varya zehir zehir böyle bir adamım olsa tüm ilçeyi feth ederim" deyişi ve babamın da "Bizim oğlan bu." deyişi dün gibi aklımda tabi ilgili mekandan çıkışta babam yarır gurur yarı şaşkın "sen ne haltlar karıştırıyorsun" demesi de bir kenara. Mekan benim diye sözü uzattım ama bu yaşanmış hikaye kronolojik olarak tam buranın yeri ve olur ya zorluklarla mücadele eden genç arkadaşlar buraları okur diye yazmak istedim. Anne-Baba hep haklıdır ama onları benim gibi değil doğru yollarla ikna etmelisiniz. Üstelik günümüzde bilgisayar ile alakalı konularda(oyun meraklıları hariç) ilgili olmaya karşı olan aileler yok. Sözün özü üniversiteye gitmeden artık kendi mesleğini eline almış network, donanım ve yazılım konusunda kendini geliştirmiş biri olarak hayatımı yaşadığım ilçede geçirecektim ki üniversite olmazsa dünya ahiret hakkını helal etmeyen annem devreye girdi. Gittiğim dersanelerde bilgi işlem görevi görüp ve seviye sınavlarından indirim alınca ha hu derken bu mekteb üzre öğrenme karşıtı çocuk üniversiteye giriş yaptı. Bilgisayarla alakalı değildi ama ingilizce matematik olunca hem yabancı dilin olur hemde iyi bilgisayarcılar matematikçilerden çıkar mottosunun izinden gidiverdik. Üniversiteye giriş yaptığım ilk yıl hemen hazırlık sınıflarının bulunduğu fakültenin bilgi işlemi olarak kısmi zamanlı çalışmaya başladım. Yine tabiri caizse yolumu bulup bilgisayara kavuşmuştum kendi odam bile vardı üstelik bilgisayarla ve parçalarla(cat5,oem vb.) dolu bir oda yüksek hızlı interneti söylemiyorum bile Ulak üzerinden bağlantıyı kurdum mu uçuşa hazırdım. Tabi üniversite öncesi yaşadığımız bazı maceraları(PKK.org u saatlerce kapalı tutma , expolit atma ,index basma) artık bir kenara bırakıp daha uzun soluklu işlere atılmam gerektiğini düşünüyordum. Halbuki şimdilerin alaylı tüm siber güvenlikçileri zamanında benim bu yaptıklarımı yaparak şimdilerin afilli adamları oldular keşke yazılım odaklı değilde network ve güvenlik odaklı geliştirseydim dediğim anlar olmadı değil bazı şeyler nasip. Daha sonraki yıllarda baktım olmuyor  birkaç arkadaş küçük bir dükkan kiralayıp bir köşesine yazılım evi açıp incik boncuk işler (web sitesi, genelde kendi yazığımız CMS(content management system) i modül modül parçalayıp , minik basit muhasebe programları , depo programları vb.)  satıyorduk. Derken üniversiteyi bitirmeyi aklımdan bile geçirmediğimi anlayan annem yine devreye girdi ve kaleyi içten feth ederek nişanlandım. Bu gelişmeler ve bazı etkenler ile tükkan kapandı. Artık okulu bitirmek öncelikli olmuştu fakat matematiğin soyut dünyası ile anca bazı matematik formüllerini bilgisayar algoritmalarının temelleri olması ile bütünleştirip başa çıkabiliyordum. Hatta bitirme projemi java ile minik bir orm(object relation mapping) uygulamasını vererek geçebilmiştim. Bu konuda ve o seneye kadar açılmamış OOP(object orientient programming) seçmeli dersini desteğimiz(kopya veririz yüksek notla geçersiniz vaadi ile toplandığımız bazı arkadaşlar) ile açan hocama buradan hürmetlerimi iletiyorum. Okulu bitirdik bitirmesine de bu sefer hanım istanbul büyük bir telekominikasyon şirketinde data miner olarak çalıştığından tası tarağı toplayıp istanbula geldim. Önce istanbulda karşılık bulabilmek için ilgili bakanlığın ücretsiz açtığı işkurun desteklediği NBUY(nitelikli bilişim uzmanı yetiştirme) programına dahil oldum birşey öğrendim demek zor olsa da çok değerli insanlarla tanıştım eğer bu yazıyı okursalar özellikle hocama saygılar. Daha sonra ziraat bankasının ismini ilk kez duyduğum teknoloji firmasının bir sınav açtığını duydum. Bu sıralarda artık resmi olarak ilgili kurumda 3. parti firmalara danışman olarak gider durumdaydım. Neyseki Rabbim halime acıdı kurumsal olarak ilk göz ağrım diyebileceğim Ziraat Teknoloji firmasına yılların deneyimine rağmen teklifin o andaki şartlarıma nazaran çok iyi olması sebebiyle uzman yardımcısı olarak başladım. 

Profesyonel kariyerime 2015 yılında ziraat teknoloji ile başlamış olup. Ziraat Teknoloji bünyesinde ilk iş olarak yılların temel bankacılık miras kodunu içeren Tahsilatlar departmanında mimari iyileştirmeler güncel geliştirmeler ile başladım daha sonra ZVM(ziraat veri merkezi) olarak isimlendirilen projede Tahsilatlar servisinin (ki tüm ziraat bünyesinde en büyük 2. envantere sahip departmandır) tüm uygulamalarının sıfır aksalık ile dağınık durumda bulunan sunuculardan veri merkezine taşınmasında rol aldım. Bu proje de DELL EMC firması ve OPTİMM firması danışmanları ile yakın çalıştığımı hint aksanlı ingilizceye ve toy bir profesyonel olmama rağmen kendime hem mimari hem de network anlamında çok şey kattığını düşünüyorum.Bu proje biter bitmez ZFU(ziraat finans uygulaması) isimli yeni temel bankacılık yazılımı projesine dahil oldum. Bu projede ise hiç deneyimlemediğim dil ve teknolojiler ile üretim yapma fırsatım oldu.Golang, React, Docker ve linux dünyası daha geniş bir söylemle açık kaynak dünyasına dair birçok yeni araçlar kullanma fırsatım oldu kısa sürede tüm sürece hakim olduğumu ve personada bulunanlara elimden geldiğince katkıda bulunmaya çalıştım. Hala aynı teknolojiler ile temel bankacılık altında uygulama geliştirmeye devam etmekteyim. Bununla beraber 2016 yılından itibaren bireysel olarak ilgilendiğim ve şirkete katkı sağlamak amacıyla birçok girişimde bulunduğum yapay zeka konuları ile alakalı olarak finansal asistan olma yolunda ilerleyen şirket içi çağrıların sayısını azaltma odaklı bir chatbot projesinde yarı zamanlı olarak çalışmaktayım. Haliyle bu projede de farklı teknolojiler kütüphaneler kullanma fırsatım oldu. Python, sckitlearn,pandas,mathplot,tensorflow,keras,fasttext,rasa ve numpy gibi daha listeyi uzatabileceğim kütüphaneler bu söylemin içerisinde yer almaktadır. 

Öncelikle buradaki her yazı tamamen kendime notlar odaklı olduğunu belirtmek isterim. Yanlış bilgi barındırdığını düşünüyorsanız lütfen iletişime geçiniz. 